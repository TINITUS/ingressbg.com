<html>
<head>
  <meta http-equiv="Content-Type" content="text/html; charset=UTF-8">	
	<title>Ingress Bulgaria - Помощ за играчи</title>
</head>
<body>
<div>
    <p align="center">
        <strong> Ingress Bulgaria </strong>
    </p>
    <p align="center">
        <strong> Информация за играта, съвети и какво трябва да знаете като начинаещи.</strong>
    </p>
    <p>
        <strong> ! Важно !:
            Няма мой и няма твой портал! Те са ваши само временно, откакто ги превземете, докато някой от врага не ги счупи. Не се
            сърдете, ако ви счупят портала или порталите или пък го правят редовно - играта се базира на това! Печели по-упорития!
        </strong>
    </p>
    <p>
        1. Ингресс
    </p>
    <p>

    </p>
    <p>
        Тук ще нахвърляме най-най общите неща, които трябва да знаете в началото.
    </p>
    <p>
        За всичко останало питайте и ще отговаряме, ако трябва и ще добавяме инфо тук или нещо не е добре обяснено ще го пренапишем с повече подробности. Много
        допълнителна информация има в сайта на Ниантик, decode ingress, в и на много други места в нета.
    </p>
    <p>        
        <strong>Форум</strong>
            : <a href="http://comm.ingressbg.com/" target="_blank">http://comm.ingressbg.com</a>       
        <br/>
        <strong>Google Plus общност</strong>
        : <a href="https://plus.google.com/u/0/communities/103298215202970007103">https://plus.google.com/u/0/communities/103298215202970007103</a>
        <br/>
        <strong>Facebook група</strong>
        : <a href="https://www.facebook.com/groups/378931108926155/">https://www.facebook.com/groups/378931108926155/</a>
    </p>
    <p>
        В <strong>G+</strong> обаче, си имаме много развита комуникативна среда, чрез <strong>Google</strong> <strong>Hangouts</strong>! Kликни на линка за
        инсталиране, ако нямаш! <strong><a href="https://play.google.com/store/apps/details?id=com.google.android.talk">Google Hangouts</a></strong>
    </p>
    <p>
        2. XM (Exotic Matter)
    </p>
    <p>
        По време на опитите за откриване на Хигсс Бозон-а, учените от ЦЕРН откриват тайнствена материя - еXotic Matter - екзотична материя. Това е XM - малките 
        бели кристалчета които събирате движейки се по улиците, и които се намират в по-големи количества около порталите. Имате да го наречем
        “резервоар” в който събирате XM-a и той става с все по-голям капацитет с преминаването в всяко следващо ниво. Почти всяко действие, което извършвате в
        играта има своята “цена” в XM. За това е важно да го следите. Когато XM-a ви свърши, или трябва да се разходите да съберете още, или трябва да
        използвате Кубове от инвентара. Кубовете не са от най-честите предмети така, че ги използвайте разумно. Ако ви свършат кубовете може да си набавите XM
        и чрез рециклиране на предмети от инвентара. Не рециклирайте кубове-безумно е :)
    </p>
    <p>
        3. AP (Access Points или просто точки)
    </p>
    <p>
        Почти всяко действие в играта ви носи точки, а натрупаните точки определят нивото на играча. От своя страна нивото на играча определя до кое ниво
        предмети може да използва. Естествено по високото ниво всичко става по-мощно и по-яко .
    </p>
    <p>
        Ето и конкретно кое действие колко точки дава:
    </p>
    <p>
        Зареждане на портал 10 AP
    </p>
    <p>
        Хакване на вражески портал 100 AP
    </p>
    <p>
        Поставяне на първи резонатор на портал 625 AP
    </p>
    <p>
        Поставяне на 2-ри до 7-ми резонатор 125 AP
    </p>
    <p>
        Поставяне на осмия резонатор на портал 375 AP
    </p>
    <p>
        Разрушаване на вражески резонатор 75 AP
    </p>
    <p>
        Линкване на портал 313 AP
    </p>
    <p>
        Унищожаване на линк - 187 AP
    </p>
    <p>
        Правене поле (триъгълник от свързани портали) - 1250 AP (+313 заедно с линка за завършване на полето)
    </p>
    <p>
        Унищожаване на поле - 750 AP
    </p>
    <p>
        Поставяне на мод на портала - 125 AP
    </p>
    <p>
        4. Нива на играчите
    </p>
    <p>
        <strong>Ниво 1</strong>
        : Необходими AP - 0;<strong></strong>
    </p>
    <p>
        <strong>Ниво 2</strong>
        : Необходими AP - 10 000;<strong></strong>
    </p>
    <p>
        <strong>Ниво 3</strong>
        : Необходими AP - 30 000<strong></strong>
    </p>
    <p>
        <strong>Ниво 4</strong>
        : Необходими AP - 70 000;<strong></strong>
    </p>
    <p>
        <strong>Ниво 5</strong>
        : Необходими AP - 150 000<strong></strong>
    </p>
    <p>
        <strong>Ниво 6</strong>
        <strong>: Необходими AP - 300 000 </strong>
        &lt;-от тук ставате реален фактор в играта!<strong></strong>
    </p>
    <p>
        <strong>Ниво 7</strong>
        : Необходими AP - 600 000;<strong></strong>
    </p>
    <p>
        <strong>Ниво 8</strong>
        : Необходими AP - 1 200 000;<strong></strong>
    </p>
    <p>
        Новите нива след 8-мо с необходимите АP и значки, които трябва да имате. <strong>Тeзи нива не дават нищо повече освен повече XM</strong>
    </p>
    <p>
        AP # Ln: S, G, P, B*
    </p>
    <p>
        2 400 000, # L9: 4, 1, 0, 0
    </p>
    <p>
        4 000 000, # L10: 5, 3, 0, 0
    </p>
    <p>
        6 500 000, # L11: 6, 4, 0, 0
    </p>
    <p>
        8 400 000, # L12: 7, 6, 0, 0
    </p>
    <p>
        12 000 000, # L13: 0, 7, 2, 0
    </p>
    <p>
        17 000 000, # L14: 0, 0, 3, 0
    </p>
    <p>
        24 000 000, # L15: 0, 0, 4, 0
    </p>
    <p>
        40 000 000] # L16: 0, 0, 5, 1
    </p>
    <p>
        * S- сребърни; G-Златни; P-платина; B-черни
    </p>
    <p>
        5. Предмети от инвентара
    </p>
    <p>
        <strong>Капсули</strong>
        - В тях може да приберете други предмети. Удобни са за обмяна на предмети с други играчи, както и за да приберете нещо да не ви се пречка в инвентара.
        Максималния им капацитет е 100 предмета.<strong></strong>
    </p>
    <p>
        <strong>Кубове - </strong>
        изпозването им ви дава XM. 8 нива и горе долу според нивото могат да напълнят резервора на съответното ниво играч.<strong></strong>
    </p>
    <p>
        <strong>Ключове от портали - </strong>
        Служат за създаване на линкове между порталите, за да видите състоянието на портала от разстояние и също за презареждане на резонаторите му от
        разстояние.<strong></strong>
    </p>
    <p>
        <strong>Резонатори (Resonators)</strong>
        - служат за захранване на порталите. Спокойно може да ги възприемате все едно са батерии, които след поставяне започват да се разреждат с времето.
        Резонаторите са 8 вида/нива според енергията която притежават от 1 до 8.<strong></strong>
    </p>
    <p>
        <strong>Бомби (XMP Busters)</strong>
        пак на 8 нива според силата и далекобойността. Служат за атакуване на вражеските портали<strong></strong>
    </p>
    <p>
        <strong>Ultra strike -</strong>
        Това са бомби с голяма сила, но много малък обсег. Използват се за чупене на модове, като за целта трябва се изстрелват баш в центъра на портала. Или
        за чупене на резонатори, но пак трябва точно върху резонаторите.<strong></strong>
    </p>
    <p>
        <strong>Jarvis virus</strong>
        - рядко срещан предмет, който може да превърне (обърне) син портал в зелен без да го разрушава. След употребата на Jarvis virus порталът не може да
        бъде обърнат обратно с ADA Refractor в следващия 1 час. Опита за това ще доведе до загуба на предмета без никаква полза. <strong></strong>
    </p>
    <p>
        <strong>ADA Refractor</strong>
        - рядко срещан предмет, който може да превърне (обърне) зелен портал в син без да го разрушава. След употребата на ADA Refractor порталът не може да
бъде обърнат обратно с Jarvis virus<strong> </strong>в следващия 1 час. Опита за това ще доведе до загуба на предмета без никаква полза.        <strong></strong>
    </p>
    <p>
        <strong>Модове</strong>
    </p>
    <p>
техните качества не се определят на база ниво, а на това колко често се срещат и колкото по-редки са те, толкова са по-хубави. Делят се на        <strong>common</strong> (често срещани), <strong>rare</strong> (редки) и<strong>very rare </strong>(много редки) . Модовете са следните видове:
    </p>
    <p>
        <strong>Shield (Щитове)</strong>
        - ясно е - предоставят защита като отнемат % от силата на бомбите, с които атакуват портала<strong></strong>
    </p>
    <p>
        <strong>Link Amp </strong>
- увеличава стандартния обхват даден левел портал така че ако нивото на портала е недостатъчно, да може да бъде свързан с по-далечен друг портал.        <strong></strong>
    </p>
    <p>
        <strong>Heatsink </strong>
        - ускорява охлаждането на портала и по този начин намалява времето необходимо за изчакване между два отделни хака. Портал без Heat-sink може да се
        хаква през 5 минути. Common намалява необходимото време с 20% (тоест стават 4 минути), Rare намалява с 50% (2 минути и 30 секунди), а с Very Rare
        намалява със 70% (1 минута и половина)<strong></strong>
    </p>
    <p>
        <strong>Multi-hack</strong>
- увеличава броя пъти които може да хакнете портала преди да прегори (burnout). Common увеличава бройката с +4, Rare с +8, а Very Rare с +12        <strong></strong>
    </p>
    <p>
        <strong>Force amp</strong>
        - увеличава силата с която портала удря атакуващия го<strong></strong>
    </p>
    <p>
        <strong>Turret </strong>
        - увеличава честотата на ударите, които портала нанася върху атакуващия го.<strong></strong>
    </p>
    <p>
        6. Хакване
    </p>
    <p>
        Хаквайте всички портали покрай които минавате, без значение дали са свои или вражески. Това е главният ви източник на ресурси! Разликите в хакването на
        свой или вражески са няколко, но незначителни : 1-во хаквайки вражески портал той ви удря и взема малко XM, но покрай портала обикновено има достатъчно
        XM, който компенсира този удар. 2ро- Хаването на вражески портал ви дава 100AP, a хакването на свой не. 3-тото е, че вражеските портали са съвсем малко
        по-стиснати и може и да не ви дадат никакви предмети понякога.
    </p>
    <p>
При почти всяко всяко хакване портала ви дава някакви предмети с ниво в зависимост от вашето ниво и нивото на самия портал -        <strong>което от двете е по-малко</strong>.
    </p>
    <p>
        Т.е. ако Вие сте ниво 4 и хаквате портал 7-мо ниво ще ви даде предмети 4-то ниво
    </p>
    <p>
        Ако вие пак сте 4-то ниво и хакнете портал 2-ро ниво, ще получите предмети 2-ро ниво.
    </p>
    <p>
        Понякога се отпуска и дава малко по-високо ниво предмети, но това е рядко.
    </p>
    <p>
        Ако не притежавате ключ от дадения портал, почти сигурно е, че с хака порталът ще ви пусне и ключ от него. Естествено има вероятност и да не ви даде от
        първия път, но ако вече имате този ключ в инвентара си пък е сигурно, че няма да ви даде втори ключ. За това, ако искате да съберете повече ключове от
        този портал трябва да пуснете на земята ключа/ключовете от този портал за да не са в инвентара ви и тогава да хакнете. После си събирате обратно
        каквото сте пуснали на земята.
    </p>
    <p>
        <strong>Хакване с глиф: </strong>
        Задръжте бутона hack, ще ви се покажат няколко глифа, които после да повторите, ако успеете ще ви даде бонус предмети. Правете това, ако имате време.
        Ако познаете всички достатъчно бързо, ще получите и бонус заради бързината. Наскоро удвоиха бонусите от глифовете, така че ако имате време определно си
        заслужава!<strong></strong>
    </p>
    <p>
        7. Атакуване на вражески портали
    </p>
    <p>
        Вражески (т.е.зелен) портал може да атакувате с бомби (XMP Busters), с ultra strike или ADA refractor.
    </p>
    <p>
        ● Как да си изберем кой портал да атакуваме:
    </p>
    <p>
        Нивото на портала е показател за неговата сила, но за играчите от ниските нива не може да бъде сигурен ориентир за това дали дадения портал е по силите
        им да го съборят. Нивото на портала се определя от сбора на нивата на поставените резонатори делено на 8. А реално за да преценим колко и какви бомби
        ни трябват за да бутнем портала е важно не толкова кое ново показва, че е, а какви резонатори има портала, какви модове са сложени и колко връзки има,
        което е доста комплицирано в началото, но нека пробваме да го обясним:
    </p>
    <p>
        <strong>Резонаторите:</strong>
        хвърля се едно око на тях преди атаката. Ако резонаторите, с които е захранен портала са по-ниско или равно ниво на вашето определено ще може да го
        съборите без проблем с десетина бомби. Ако има дори 1 или 2 резонатора които са 1-2 нива по-високи от вашето става малко по-тегаво и отиват малко
        повече бомби, но все пак с добре подготвен инвентар ще можете да го бутнете. Вече при резонатори с 3 нива над вашето и нагоре по-добре не започвайте
        освен, ако не сте се подготвили да хвърлите над 50-тина бомби по дадения портал. <strong></strong>
    </p>
    <p>
        Например: портал със само един резонатор 8ца ще показва че е 1-во ниво портал(8/8=1) но ще ви е трудно да го бутнете дори вие да сте 4-то ниво играч.
    </p>
    <p>
        <strong>Модовете: </strong>
        Ако на портала има сложени каквито и да е щитове пригответе се, че в началото на атаката бомбите ви ще нанасят демидж под 1%, докато не паднат
        щитовете. Вижте по-долу има как да се справяте с това. Ако има Force amp и/или turret порталът ще ви удря по-силно и ще ви трябва повече XM т.е. кубове
        (или ако имате изобилие от ресурси, които не ви трябват, може и да рециклирате).<strong></strong>
    </p>
    <p>
        <strong>Линковете -</strong>
        те също играят ролята на щитове, макар и не толкова силни, като модовете. Без да влизаме в подробности - имайте предвид, че колкото е по-навързан
        портала толкова повече всеки линк го пази. Важно е да се знае, че за разлика от модовете- щитове, които падат горе долу в началото на атаката, връзките
        го зашитатават почти до края на атаката. Те падат чак малко преди да счупите целия портал. <strong> </strong>
    </p>
    <p>
        <strong> </strong>
    </p>
    <p>
Може да си поиграете с този симулатор за атака за да придобиете представа <a href="http://ipas.graphracer.com/">http</a><a href="http://ipas.graphracer.com/">://</a><a href="http://ipas.graphracer.com/">ipas</a><a href="http://ipas.graphracer.com/">.</a><a href="http://ipas.graphracer.com/">graphracer</a><a href="http://ipas.graphracer.com/">.</a><a href="http://ipas.graphracer.com/">com</a>        <a href="http://ipas.graphracer.com/">/</a>
    </p>
    <p>
        <strong>
            Като стигнете 6 то ниво вече почти нищо няма да може да ви се опъва, а играчите 7-мо и 8-мо ниво няма какво да ги спре решат ли да бутат даден
            портал, освен да им свършат бомбите :)
        </strong>
    </p>
    <p>
        <strong> </strong>
    </p>
    <p>
        <strong> </strong>
    </p>
    <p>
        ● <strong>Кои портали да НЕ атакуваме?</strong>
    </p>
    <p>
        Не е желателно да се атакуват сини портали,на които пише, че са собственост на _ADA_. Самия факт, че портал е собственост на _ADA_, a не на някои играч
означава, че порталът е бил зелен и е бил обърнат с _ADA_ Refractor от някой наш (зелен) играч. Не се атакуват, защото тези портали са направени от нас        <u>умишлено</u> поради няколко възможни причини. По-добре питайте за такива портали .
    </p>
    <p>
        <em> </em>
    </p>
    <p>
        - Независимо от нивото ви замисляйте се преди да ударите портал 8-мо ниво. За съвсем малките левели това е непосилно да го съборят, защото такъв портал
        бие здраво и взема доста XM при всяка бомба, която хвърлите по него.Освен това сините най-вероятно ще го зареждат за да го опазят. Понякога е по-добре
        портал 8ца да се обърне с Jarvis virus и да стане зелена 8-ца, вместо да се чупи (но това само понякога). В 99.9% от случаите, щом е синьо и може да се
        счупи се счупи :)
    </p>
    <p>
        ● <strong><em>Къде да застанем спрямо портала при атака ?</em></strong>
    </p>
    <p>
        ● Не винаги имаме пълна свобода и избор, но когато имаме пълен достъп около и върху портала идеалната атака би била следната. Заставаме първо в средата
        на портала и разрушаваме щитовете с ultra strike-ове, може и с XMP. след това заставаме над най- силните резонатори и атакуваме от там. След като
        паднат най- силните, ако някой от по-слабите е още жив се местим натам. Почупването на резонаторите, като ги обиколите един по един и пускате бомбите
        колкото се може по-близо или ако може върху тях е съществено за ниските нива играчи.
    </p>
    <p>
        Когато не може да обиколите портала си стреляте от където можете и просто отиват повече бомби и повече XM. С дигане на нивото и по-силните бомби от
        мързел преставаме да правим такива неща и просто спираш с колата до портала пускаш бомбите и довиждане :)
    </p>
    <p>
        ● <strong><em>разрушаване на модовете с ultra strike</em></strong>
    </p>
    <p>
        ● както споменахме горе, модовете ( най-вече щитовете) най-лесно се разрушават с ultra strike. Като застанете в центъра на портала и ги пускате там.
        Няма гаранция -<u>модовете падат на шанс,</u> но с ultra strike той е по-голям
    </p>
    <p>
        ● <strong><em>Използване на boost mode за до 20% бонус при атака:</em></strong><em> </em>Задръжте бутона fire и гледайте да го пуснете, когато кръгчето
        е най-малко. Това дава до 20% усилване на бомбата<strong><em></em></strong>
    </p>
    <p>
        ● <strong>Хвърляйте едно око на резултата от атаката: </strong>Ако видите, че сте хвърлили солидно количество бомби и резултата от атаката е
        незадоволителен, помислете дали не е по-добре да го оставите и да отидете с останалите си бомби да счупите някой друг по-слаб портал.<strong></strong>
    </p>
    <p>
● <strong>Проверявайте и дали някой не зарежда докато атакувате! </strong>Ако хвърляте бомби по някой портал,        <u>който няма или вече е останал без щитове</u>, виждате че нанасяте някакъв демидж с бомбите ( % демидж до всеки резонатор , които изписва, като
        гръмне бомбата), но резонаторите седят на 100% или ги виждате как, като спрете да бомбандирате енергията им се възстановява- това значи, че някой ви
        зарежда портала докато го атакувате. Според резултата от хвърлянето на бомби преценете дали да продължите. Ако успявате да сваляте повече отколкото
        зареждат може да продължите. Има вариант да се откажете (не е срамно!), може да предприемете по-добро позициониране за да нанасяте повече демидж, а в
        повечето случаи най-добре е да изчакате малко (една цигара време) след това да атакувате отново и да счупите портала преди да успеят пак да почнат да
        зареждат. <strong></strong>
    </p>
    <p>
        8. Превземане/Изграждане на портали
    </p>
    <p>
        Може да превземете портал чрез поставяне на резонатори, ако той е ничий (бял) или току що сте го счупили и е станал бял :)
    </p>
    <p>
        Ето колко по колко броя резонатора можете да слагате, в зависимост от нивото им :
    </p>
    <p>
        8 х 1-во ниво резонатори
    </p>
    <p>
        4 х 2-ро ниво
    </p>
    <p>
        4 х 3-то ниво
    </p>
    <p>
        4 х 4-то ниво
    </p>
    <p>
        2 х 5-то ниво
    </p>
    <p>
        2 х 6-то ниво
    </p>
    <p>
        1 х 7-мо ниво
    </p>
    <p>
        1 х 8-мо ниво
    </p>
    <p>
        Максималнито ниво на портал, които може да достигнете, ако ги изгражда <strong>сам</strong> 1 Агент, като поставя максимално силни нива резонатори,
        спрямо нивото му :
    </p>
    <p>
        1-во ниво Агент = 1-во ниво портал
    </p>
    <p>
        2-ро ниво Агент = 1-во ниво портал
    </p>
    <p>
        3-то ниво Агент = 2-ро ниво портал
    </p>
    <p>
        4-то ниво Агент = 3-то ниво портал
    </p>
    <p>
        5-то ниво Агент = 4-то ниво портал
    </p>
    <p>
        6-то ниво Агент = 4-то ниво портал
    </p>
    <p>
        7-мо ниво Агент = 5-то ниво портал
    </p>
    <p>
        8-мо ниво Агент = 5-то ниво портал
    </p>
    <p>
        За портал 6-то ниво обикновено трябва да го изградят 2-ма агенти 8-мо ниво
    </p>
    <p>
        за портал 7-мо ниво трябват 3-ма агенти 8-мо ниво
    </p>
    <p>
        Портал 8-мо ниво трябва да е с 8 резонатора 8-ци и съответно за него трябват 8 агента 8-мо ниво.
    </p>
    <p>
        Това е важно за хакването. Т.е. Ако смятате да атакувате потала дали да го хакнете преди атаката или след това, когато го изградите наново. Ако
        порталът е по-високо ниво отколкото може да го направите - хакнете го преди атаката, ако пък като го изградите вие ще стане по-високо ниво по-добре
        след.
    </p>
    <p>
        Ако вдигнете ниво, но ви трябват по-ниски нива предмети (най-често изпадате в нужда от ниски нива резонатори) нареждате портала до неоходимото ниво и
        хаквате тогава. После си го донареждате.
    </p>
    <p>
        <strong>Разпръсване на резонаторите далеч от центъра на портала:</strong>
    </p>
    <p>
        Когато резонаторите са по-отдалечени от центъра са по далече и един от друг и това е нещо, което допринася за по-добрата му защита. Каквото е
        разстоянието от вашата позиция в момента до центъра на портала, на такава дистанция застава и резонатора, който поставяте. За това за да раздалечите
        максимално резонаторите трябва да застанете почти на ръба преди портала да излезе от обхвата ви.
    </p>
    <p>
        <strong> </strong>
    </p>
    <p>
        <strong>Позиция на резонаторите:</strong>
    </p>
    <p>
        Понякога не е без значение кой резонатор на кой слот ще сложите.
    </p>
    <p>
        Ако приемем, че имаме портал, който е на ъгъла на някоя сграда е най-добре да сложите най-силните резонатори на слотовете, които сочат навътре към
        сградата така, че реално да не може да се застане върху тях за атака, а по-слабите нареждате там откъдето евентуално биха го атакували. С две думи
        слагате силните резонатори да са максимално далеч и ако може по-недостъпни за атакуващите.
    </p>
    <p>
        За портали, които могат да бъдат обиколени отвсякъде е добре най-силните резонатори да са в противоположни посоки.
    </p>
    <p>
        <strong>Какви модове да сложим на портала:</strong>
    </p>
    <p>
        Всеки портал има 4 слота за модове, а един играч може да постави само 2 от тях.
    </p>
    <p>
        Не прахосвайте модовете които са Very rare (много редки) те наистина се падат рядко и ще ви трябват. Ако нямате какво друго да сложите на незначителен
        за вас портал не си струва да похабите мода само за точките, които ще ви даде за това.
    </p>
    <p>
        Докато дигате левел по ферми, паркове и други незначителни за никой портали може да си слагате всичко , ако нямате какво друго даже може и
        най-безполезните в градски условия линк ампове, но все пак тях ги избягвайте.
    </p>
    <p>
        За защитата на портала най-добре работят естествено щитовете и спокойно може да ги слагате навсякъде, където искате портала да стане по-трудно
        превземаем. Добра идея е да слагате щитове на по-високи нива портали, на които видите, че има празен слот за мод. На слабите портали, които правите вие
        докато вдигате ниво пак може да слагате, но няма особен смисъл освен за точки. Търетите и форс амповете работят доста добре за защитата, особено на
        места където има скупчени няколко портала на едно място. На такива портали може да се сложат например 2 щита 1 форс амп и един търет. Така при атака
        всичките портали удрят много силно враго и му вземат бая XM
    </p>
    <p>
        <strong>9. Правене на линкове и полета</strong>
    </p>
    <p>
        <strong>условия</strong>
        <strong>, които трябва да са изпълнени за да може да направите връзка:</strong>
    </p>
    <p>
        - И двата портала, които искате да свържете трябва да са зелени и с наредени 8 резонатора
    </p>
    <p>
        - Трябва единия да е обсега ви, а от другия да имате ключ
    </p>
    <p>
        - Всички резонатори на двата портала трябва да са заредени до ниво над критичното.
    </p>
    <p>
        - Между двата портала по права линия не трябва да няма други препречващи връзки
    </p>
    <p>
        - От един портал може да пуснете максимум 8 изходящи връзки. Входящите не са ограничени .
    </p>
    <p>
        - Максималната дистанция, на която може да пуснете връзка зависи от нивото на портала, на който се намирате в момента и от който пускате връзката. За
повече инфо може да си поиграете с този калкулатор за редене на портали<a href="https://www.sven.de/ingress/"> </a><a href="https://www.sven.de/ingress/">https</a><a href="https://www.sven.de/ingress/">://</a><a href="https://www.sven.de/ingress/">www</a><a href="https://www.sven.de/ingress/">.</a><a href="https://www.sven.de/ingress/">sven</a><a href="https://www.sven.de/ingress/">.</a><a href="https://www.sven.de/ingress/">de</a><a href="https://www.sven.de/ingress/">/</a><a href="https://www.sven.de/ingress/">ingress</a>        <a href="https://www.sven.de/ingress/">/</a> там показва макс дистанция според нивото или вижте таблицата по-долу.
    </p>
    <p>
        Ако нивото на портала е недостатъчно за желаната дистанция може да се ползват модовете линк амп за увеличаване на дистанцията.
    </p>
    <p>
        ето и таблица
    </p>
    <table border="1" cellpadding="0" cellspacing="0" width="100%">
        <tbody>
            <tr>
                <td valign="top">
                    <p>
                        Level
                    </p>
                </td>
                <td valign="top">
                    <p>
                        Range
                    </p>
                </td>
            </tr>
            <tr>
                <td valign="top">
                    <p>
                        1
                    </p>
                </td>
                <td valign="top">
                    <p>
                        160m
                    </p>
                </td>
            </tr>
            <tr>
                <td valign="top">
                    <p>
                        2
                    </p>
                </td>
                <td valign="top">
                    <p>
                        2.560km
                    </p>
                </td>
            </tr>
            <tr>
                <td valign="top">
                    <p>
                        3
                    </p>
                </td>
                <td valign="top">
                    <p>
                        12.96km
                    </p>
                </td>
            </tr>
            <tr>
                <td valign="top">
                    <p>
                        4
                    </p>
                </td>
                <td valign="top">
                    <p>
                        40.96km
                    </p>
                </td>
            </tr>
            <tr>
                <td valign="top">
                    <p>
                        5
                    </p>
                </td>
                <td valign="top">
                    <p>
                        100km
                    </p>
                </td>
            </tr>
            <tr>
                <td valign="top">
                    <p>
                        6
                    </p>
                </td>
                <td valign="top">
                    <p>
                        207.36km
                    </p>
                </td>
            </tr>
            <tr>
                <td valign="top">
                    <p>
                        7
                    </p>
                </td>
                <td valign="top">
                    <p>
                        384.16km
                    </p>
                </td>
            </tr>
            <tr>
                <td valign="top">
                    <p>
                        8
                    </p>
                </td>
                <td valign="top">
                    <p>
                        655.36km﻿
                    </p>
                </td>
            </tr>
        </tbody>
    </table>
    <p>
        <strong>какво</strong>
        <strong> да линкваме и какво да не линкваме:</strong>
    </p>
    <p>
        Като цяло линковете между порталите се правят с идеята да станат полета. Три свързани в триъгълник портала правят поле. За да стават полетата по-лесно
        не пускайте много дълги линкове, защото колкото са по-големи разстоянията затварянето на полетата става все по-трудно и изисква повече разходка.
    </p>
    <p>
        Не пускайте случайни дълги линкове между два квартала например, ако не сте сигурни че ще стане поле. Вероятността случайно да се затвори поле е
        минимална, а такъв дълъг линк повече ще пречи отколкото ще помага за нещо.
    </p>
    <p>
        <strong>Блокиращи линкове:</strong>
        Горните препоръки не важат за блокиращите линкове, които може да направите за да пречат умишлено на противниковия отбор. Връзката се прави така, че да
        пречи да се свържат други портали. Връзката е хубаво да е дълга за да им се наложи да се разходят за да бутнат един от двата портала за да връзват тези
        дето искат. <strong></strong>
    </p>
    <p>
        <strong>Правене на повече полета и полета в полета:</strong>
    </p>
    <p>
Ето в това видео е обяснено как <a href="https://www.youtube.com/watch?v=priezq6Dm4Y">https</a><a href="https://www.youtube.com/watch?v=priezq6Dm4Y">://</a><a href="https://www.youtube.com/watch?v=priezq6Dm4Y">www</a><a href="https://www.youtube.com/watch?v=priezq6Dm4Y">.</a><a href="https://www.youtube.com/watch?v=priezq6Dm4Y">youtube</a><a href="https://www.youtube.com/watch?v=priezq6Dm4Y">.</a><a href="https://www.youtube.com/watch?v=priezq6Dm4Y">com</a><a href="https://www.youtube.com/watch?v=priezq6Dm4Y">/</a><a href="https://www.youtube.com/watch?v=priezq6Dm4Y">watch</a><a href="https://www.youtube.com/watch?v=priezq6Dm4Y">?</a><a href="https://www.youtube.com/watch?v=priezq6Dm4Y">v</a><a href="https://www.youtube.com/watch?v=priezq6Dm4Y">=</a><a href="https://www.youtube.com/watch?v=priezq6Dm4Y">priezq</a><a href="https://www.youtube.com/watch?v=priezq6Dm4Y">6</a><a href="https://www.youtube.com/watch?v=priezq6Dm4Y">Dm</a>        <a href="https://www.youtube.com/watch?v=priezq6Dm4Y">4</a><a href="https://www.youtube.com/watch?v=priezq6Dm4Y">Y</a>
    </p>
    <p>
        10. Мисии
    </p>
    <p>
        Можете да преглеждате най - близките мисии от таба "Missions" във вашето "OPS" меню. Завършването на всяка една мисия Ви предоставя допълнителна значка
        към вашият профил (значките от мисиите не Ви помагат за вдигане на ниво, те са отделни значки и са разположени под основните значки на вашият профил).
        Разбира се има основна значка за брой успешно завършени мисии така, че все пак не се изпълняват за нищо. Всеки агент който е 8+ ниво може да създава
        мисии от <a href="http://mission-author-dot-betaspike.appspot.com/">тук</a>.
    </p>
    <p>
        11. Създаване на портали
    </p>
    <p>
        Портал може да е всичко около което има креативност - Паметници, плочи, бюстове, графити (такива които не са с цел вандализъм), скулптори, рисунки по
        стени и т.н.
        <br/>
        Всеки един играч може да снима/създава портал като задържи на мястото където е портала (или където желае да бъде пуснат портала) и от изскачащото меню
        избере "New portal", снима и изпрати заявката. Има и друг вариант извън играта като се снима портала през вашата камера (ЗАДЪЛЖИТЕЛНО УСЛОВИЕ Е ДА
        ИМАТЕ АКТИВЕН GPS TAG НА СЪЗДАДЕНИТЕ СНИМКИ, това можете да направите от настройките на вашата камера) след което да сподели снимката и от менюто
        избере "NIA Ops".
        <br/>
        Одобряването на порталите може да отнеме от 1 до 5 месеца така, че се въоръете с търпение.
    </p>
    <p>
        12. Комуникация в кома (чата на играта)
    </p>
    <p>
        Ако пишете в таб All четат всички и зелени и сини. Таб fraction по принцип е предвиден да се чете само от собствената ти фракция, но не е точно така.
        Има сини играчи, които следятзеления ком със зелени акаунти.
    </p>
    <p>
        Ако желаете да се обърнете към някого тагнете го в поста си с @username, за да му свирне телефона иначе има голяма вероятност да не види че сте му
        писали. Повечето играчи не се зачитат в кома, ако не са тагнати.
    </p>
    <p>
        В началото кома на играта ще е единствения ви начин за връзка с останалите играчи. Ако обаче имате да си казвате нещо, което вражеския отбор не трябва
        да знае, разменетеконтакти с другия играч и преместете разговора някъде другаде извън играта. Hangouts, Skуpe, телефон, Facebook или каквото Ви е кеф с
        единствената цел зелките да не четат и да не знаят какво къде правите или какво мислите да правите.
    </p>
    <p>
        Въздържайте се от груби изказвания обиди т.н. в кома дори да ви провокират. Вражеския отбор могат да ви изкарат буквално извън нерви, ако им се
        връзвате на простотиите, които пишат.
    </p>
    <p>
        13 Други места за комуникация с останалите играчи:
    </p>
    <p>
        <strong>13.1 Google</strong>
        <strong> Hangouts (Гугълският чат) </strong>
        Това се ползва най-вече защото си е на гугъл и го има на всяко андроид устройство.<strong></strong>
    </p>
    <p>
        Има различни хенгове по-райони в които може да бъдете вкарани от друг играч. Там е говорилнята! Няма общовалидни условия, на които да трябва да
        отговаряте за да бъдете допуснати до хенговете. Важното е да се докажете, като играч от зелената фракция, а не като къртица от вражеския отбор - няма
        правила за това! То си личи по играта Ви, а тя се вижда.
    </p>
    <p>
13.2 <strong>Фейсбук групата</strong><a href="https://www.facebook.com/groups/ingress.resistance.bul/"><strong> </strong></a>        <strong><a href="https://www.facebook.com/groups/378931108926155/">Ingress Enlightened Bulgaria</a></strong><strong> </strong>
    </p>
    <p>
        тя е отворена и достъпна за всички, незнайно защо ако не бъдете добавени от приятел иска одобрение от админа, но вътре се допускат всички и всички
        могат да четат и пишат (вкл може да има прикрити агенти на врага) Там може да задавате въпроси, да коментирате, да намерите други играчи близо до вас,
        ако нямате достъп до хенговете. Някой срещи които организираме също се обявяват там
    </p>
    <p>
12.3 <strong><u><a href="https://plus.google.com/u/0/communities/103298215202970007103">Ingress Enlightened Bulgaria</a></u></strong>        <strong> в </strong><strong>Google+</strong> Горе долу същото, като във Фейсбук
    </p>
    <p>
        14. Как да правим повече точки и да вдигаме по-бързо нивото
    </p>
    <p>
        Както споменах горе при нивата, реален фактор в играта, който може да чупи почти всички портали, които му се изпречат на пътя ставате, когато
        достигнете 6-то ниво, За това до тогава правенето на колкото се може повече точки и вдигането на нивото бързо трябва да ви е единствената цел- нищо
        друго! Лесно е - с желание може да стане за няколко дни (само за информация: имаме играч в София дигнал за 8 дни до 8 ниво сам, а с помощ от останалите
        играчи има случаи за изграден агент 8-мо ниво за 1 ден, но това второто в чужбина - ние не сме пробвали)
    </p>
    <p>
14.1 <strong>Използвайте интел картата</strong><a href="https://www.ingress.com/intel"><strong> </strong></a><a href="https://www.ingress.com/intel"><strong>https</strong></a><a href="https://www.ingress.com/intel"><strong>:/</strong><strong>/</strong></a><a href="https://www.ingress.com/intel"><strong>www</strong></a><a href="https://www.ingress.com/intel"><strong>.</strong></a><a href="https://www.ingress.com/intel"><strong>ingress</strong></a><a href="https://www.ingress.com/intel"><strong>.</strong></a><a href="https://www.ingress.com/intel"><strong>com</strong></a><a href="https://www.ingress.com/intel"><strong>/</strong></a>        <a href="https://www.ingress.com/intel"><strong>intel</strong></a>
    </p>
    <p>
        Разучете къде са порталите около вас и тези които са ви на път
    </p>
    <p>
        Набелязвайте си слаби портали, които може да превземете и такива къдто можете да направите връзки . Най-много точки се правят от връзки и полета!
    </p>
    <p>
        14.2 <strong>Вдигане</strong><strong> на ниво по фермите в парковете.</strong> Ще ги намерите пак в Интела скупчени много портали обикновено в паркове
        и градинки или в центъра, където има много забележителности. По тези места може да си осигурите часове игра и много точки. Съберете ключове и
        врързвайте яко.
    </p>
    <p>
        14.3<strong> Поискайте си предмети от по-силните играчи</strong> - Играчите от високите нива почти не ползват ниските нива предмети, а ги рециклират за
        XM. Помолете да ви съберат и да ви “Захранят” - За тях тези айтеми са непотребни, а на вас ви трябват много.
    </p>
    <p>
        14.4 <strong>Силен играч чупи вие редите </strong>- Ако сте обкръжен от портали, които не са по силите да превземате и това ви пречи да се развивате
        може да помолите по-силен играч да поиграете заедно. Той чупи силните вражески портали, а вие ги редите след това за да вземете точките.
    </p>
    <p>
14.5 <strong>Правете максимум полета и поле в полето за повече точки</strong> - Ето в това видео е обяснено как<a href="https://www.youtube.com/watch?v=priezq6Dm4Y"> </a><a href="https://www.youtube.com/watch?v=priezq6Dm4Y">https</a><a href="https://www.youtube.com/watch?v=priezq6Dm4Y">://</a><a href="https://www.youtube.com/watch?v=priezq6Dm4Y">www</a><a href="https://www.youtube.com/watch?v=priezq6Dm4Y">.</a><a href="https://www.youtube.com/watch?v=priezq6Dm4Y">youtube</a><a href="https://www.youtube.com/watch?v=priezq6Dm4Y">.</a><a href="https://www.youtube.com/watch?v=priezq6Dm4Y">com</a><a href="https://www.youtube.com/watch?v=priezq6Dm4Y">/</a><a href="https://www.youtube.com/watch?v=priezq6Dm4Y">watch</a><a href="https://www.youtube.com/watch?v=priezq6Dm4Y">?</a><a href="https://www.youtube.com/watch?v=priezq6Dm4Y">v</a><a href="https://www.youtube.com/watch?v=priezq6Dm4Y">=</a><a href="https://www.youtube.com/watch?v=priezq6Dm4Y">priezq</a><a href="https://www.youtube.com/watch?v=priezq6Dm4Y">6</a><a href="https://www.youtube.com/watch?v=priezq6Dm4Y">Dm</a>        <a href="https://www.youtube.com/watch?v=priezq6Dm4Y">4</a><a href="https://www.youtube.com/watch?v=priezq6Dm4Y">Y</a>
    </p>
    <p>
        <u> </u>
    </p>
    <p>
        14.6 <strong>Хакване на вражески портали за по 100AP в първо-второ ниво</strong> - ако всичко около вас е зелено и няма чупене и нямате какво да
        играете, хаквайте вражеските колкото се може повече. За всеки хак на вражески дава 100 АП, което ок за да минете 1-во и 2-ро ниво лесно. Нагоре само с
        хакове вече е тежко, за това ориентирайте се към друг метод :)
    </p>
    <p>
        14.7 <strong>Ако живеете в малък град и няма други играчи около вас. </strong>Превземате порталите както си трябва. Направете оптимално връзване за
        най-много полета и изчаквайте порталите да се разредят. Тоест не ги зареждайте! Като се разредят-тогава всичко отначало. Зарибете други играчи за да не
        ви е скучно. Свържете се с играчи от съседните градове. С тях може да направите съвместно големи полета. Макар и сам може да сте много полезен за
        масови мероприятия и правенето на огромните полета, което е най-големия фън в играта.
    </p>
    <p>
        14.8 <strong>Не пазете порталите няма смисъл и не се ядосвайте ако ви ги чупят!</strong> Няма по-хубаво нещо от това, докато Вие дигате ниво, някой да
        ви чупи порталите, за да можете вие да си ги вземете отново за точки. Много по-лош сценарий е да няма кой да ги чупи - тогава или ще трябва да се
        разхождате по-далеч за да играете или трябва да ги чакате да се разредят за да може да направите нещо с тях отново.
    </p>
    <p>
        14.9 <strong>Посещавайте масовите мероприятия и срещите.</strong> Ще научите ценни неща от останалите играчи. Ще си тръгнете въоръжени от срещата,
        защото ще ви “Захранят” добре. Може да поиграете с някой, който да почупи пред вас.
    </p>
    <p>
        14.10 Като цяло играта е отборна, а не соло. Не е изключено да сте “И сам войнът е войн”, но е трудно и ще ви омръзне доста бързо. За доста от
        интересните неща в играта трябват повече хора, за това е важно да сте във връзка с останалите. Ако сте по-затворен тип човек и не искате да се
        запознавате с хора от играта, може да изградите свой собствен кръг от приятели, с които да играете заедно.
    </p>
    <p>
        <strong>15. Intel класация</strong>
    </p>
    <p>
Intel класацията се води според превзетите Mind Units (MU) в клетката в която сте направил полето. Разделението на клетките можете да намерите на        <a href="http://ingress-cells.appspot.com/" target="_blank">този</a> адрес.
    </p>
    <p>
        <strong> </strong>
    </p>
    <p>
        <strong>16. Външни приложения, какво може да ползваме и за кое банват</strong>
        ?<strong></strong>
    </p>
    <p>
        Внимание за някой неща от долуизброените банват макар, да са безобидни! Ако толкова преритате и искате да ги видите или ползвате -
        <strong>
            само с друг акаунт на който не държите ина друго устройство. Имайте предвид, че да имате повече от един акаунт също е нарушение, не се толерира и
            също може да доведе до бан!
        </strong>
    </p>
    <p>
        <strong> </strong>
    </p>
    <p>
        16.1<strong> IITC -</strong> Има вероятност да поучите бан !!! grasemonkey скрипт, който разширява възможностите и информацията в Интел картата
        неимоверно, като предоставя информация за порталите и играчите, която иначе не виждате. Много е удобно и яко, но за съжаление ниантик не желаят да го
        ползваме и банват заради него. Ето защо можете да го използвате отделен браузър с отделен създаден акаунт към него и да си разглеждате всичко нужно
        през IITC. Не се препоръчва да ползвате мобилната версия.
    </p>
    <p>
        16.2 <strong>Таймери</strong> - Има таймери, които отброяват времето за хакване и бърнаут на портал, както и такива колко време сте прекарали в играта
и т.н. може да ги ползвайте спокойно. Например този        <a href="https://play.google.com/store/apps/details?id=com.trigonesoft.iti&amp;hl=bg" target="_blank">Integrated Timer For Ingress</a>
    </p>
    <p>
16.3 <strong>Статистики</strong> - Полезно приложение чрез което да следите вашите статистики -        <a href="https://play.google.com/store/apps/details?id=com.emsy.ocrmedals" target="_blank">Ingress Medal Calculator</a>
    </p>
    <p>
16.4 <strong>Помощни приложения за Glyph Hack</strong> - Приложение за научаване на глифовете -<a href="https://play.google.com/store/apps/details?id=com.dmidroid.ingress.glyphs" target="_blank">Glypher</a> |        <a href="https://play.google.com/store/apps/details?id=com.alsantsu.memoglyph" target="_blank">Memo Glyph</a>
        <br/>
- Доста полезно приложение с помощта на което ще правите по - точни глифове -        <a href="https://play.google.com/store/apps/details?id=info.loadlimits.android.glyphon2" target="_blank">Glyphon</a>
    </p>
    <p>
        16.5 <strong>Приложения и модификации на играта позволяващи фалшифициране на локацията.</strong> Всички познати такива са познати и на ниантик и ги
        хващат сравнително лесно и бързо. Изобщо не се толерира нито от Ниантик, нито от останалите играчи! Не ползвайте такива неща - играйте честно, иначе
        разваляте играта и на останалите! Естествено води до БАН
    </p>
</div>
<div>
    <small>
        Хостинг от
        <a target="_blank" alt="Домейни, хостинг, виртуални, наети и онлайн радио сървъри, колокация и други услуг на ниски цени. | NovaHost.BG" href="http://novahost.bg/">
            НоваХост.БГ
        </a>
    </small>
</div>
</body></html>